---
layout: page
title: Løb om lejrens tema og grundværdier
permalink: "/logo-konkurrence/tema-loeb/"
comments: false
---

Lejrens tema “Vi knytter bånd” og lejrens  tre grundværdier kan være abstrakte at forstå, især for de yngre spejdere. Vi har lavet et et lille løb, som I kan bruge i gruppen til at bringe jeres spejder temaet og grundværdierne nærmere. 

Løbet har 5 poster og det kan selvfølgelig udvides eller minimeres efter jeres eget behov.
Løbet kan bruges til at sætte tanker igang, så det måske bliver lidt nemmere for spejderne at finde på et logo.



# Post 1: Vi knytter bånd

*Materiale:* 
Høstbindegarn

*Postbeskrivelse*
1. Spejderne deles op i grupper på 4-7 spejdere (brug gerne allerede eksisterende patruljer).
1. Hver spejder i patruljen får udleveret et stykke høstbindegarn på cirka 70 cm.
1. Patruljelederen eller en tilfældig spejder vælges til at være “hemmelighedsbevareren”. Vedkommende trækkes væk fra patruljen og får at vide, at han er den eneste, der kender opgaven, men ikke må tale med resten af patruljen
1. Opgaven går ud på, at patruljen skal binde deres høstbindegarn sammen og danne en ring, uden at slippe det. Ingen må røre hinanden eller hinandens høstbindegarn. 
1. Den hemmelighedsbevarende spejder går tilbage til patruljen, og alle medlemmerne får at vide, at de ikke må give slip på deres garn på noget tidspunkt. 

Efter aktiviteten kan der være en samtale om, hvad det betyder at knytte bånd, hvilke egenskaber man skal have og at der kan knyttes usynlige bånd til andre mennesker og synlige bånd som garnet. Brug gerne nedenstående refleksionsspørgsmål. 

*Refleksionsspørgsmål:*
- Hvad betyder det for dig at knytte bånd?
- Hvornår har du sidst oplevet at have knyttet bånd til noget eller nogen?
- Hvordan kan en spejderlejr være med til at knytte bånd?
- Følger der forpligtelser med, når der knyttes bånd til andre mennesker ?
- Hvordan føles det, når du er en del af en patrulje, hold eller gruppe? 
- Hvad kan I gøre for at få knyttet et endnu stærkere bånd i jeres patrulje/spejdergruppe?


# Post 2: En lejr af alle, for alle og med alle

*Materialer:* en computer/tablet/mobiltelefon med internetadgang.

*Postbeskrivelse:*
1. Spejderne skal går sammen i mindre patruljer på 2-4 personer hver. Del gerne større patruljer op.
1. Spejderne skal ind på hjemmesiden <https://padlet.com/6sbxjwsgx2/Jamborette2024>
<img src="{{site.baseurl}}/assets/images/Pages/logo-aktiviteter/qrcode.png" alt="QR kode til https://padlet.com/6sbxjwsgx2/Jamborette2024" width=150>
<br>I kan også scanne QR koden, hvis det skal gå hurtigt. <a href="{{site.baseurl}}/assets/images/Pages/logo-aktiviteter/qrcode.pdf" target="_blank"> Download .pdf af QR kode.</a>
1. Spejderne skal  drøfte i patruljen, hvad det betyder for dem at lave en lejr af alle, for alle og med alle.
2. Ind under de enkelte sektioner skal spejderne udfylde deres ideer hvad det betyder for dem
3. Forklar spejderne gerne, at dem der planlægger jamboretten bagefter gerne vil kigge på det, for at se om der er noget der kan tages med, og måske oplever de noget på det endda på lejren.
4. Tal om at holde en ordentlig tone når man færdes på nettet


Bemærk: Alternativt kan I også lave denne aktivitet med 3 plancher eller på en tavle, eller hvad I ellers har til rådighed i spejderhytten. Vi er dog meget interesseret i spejdernes svar på de enkelte dele, så send dem gerne til os på <lejrchef@jamborette.de>

# Post 3: En lejr med bæredygtighed som fundament

*Materialer:* Blade fra 4-5 forskellige træer der kan findes i området, et udfoldet tørklæde

*Postbeskrivelse:*
1. Spejdernes deles op i mindre patruljer
1. Bladene er placeret på et bord, tildækket med tørklæde.
1. Spejderne får lov til at se på bladene i et lille stykke tid, indtil det bliver dækket til igen
1. Spejdernes opgave er nu, at finde de samme blade som lå under tørklædet på spejdergrunden.
1. Den patrulje der finder alle blade først har vundet
1. Får efterfølgende en snak med spejderne. Brug gerne nedenstående refleksionsspørgsmål


*Refleksionsspørgsmål:*
- Kender du navnet på træerne? 
- Vidste I på forhånd hvor I skulle lede efter de forskellige blade? 
- Hvorfor tror I, at bladene kan have så forskellige former?

# Post 4: En lejr i friluftslivet

*Materialer:* En liste med genstande fra naturen (f.eks. En fjer, en kogle, en glat sten, en rå sten, et rødlig blad osv)

*Postbeskrivelse:*

1. Spejderne deles op i grupper på 4-6 spejdere (brug gerne eksisterende patruljer)
1. Giv hver gruppe en liste med genstande fra naturen, som de skal finde i området omkring jer.
1. Forklar spejderne, at de har 10 minutter til at gå på jagt efter at finde så mange genstande som muligt.
1. Udfordrer spejderne til at bruge deres sanser og være opmærksomme på naturen omkring dem. Kan spejderne f.eks. se en granskov i nærheden etc. 
1. Tag efterfølgende en snak om, hvad de har opdaget i naturen, og hvordan det er at være omgivet af naturen. Brug gerne nedenstående refleksionsspørgsmål.

*Refleksionsspørgsmål:*
- Hvad kan du godt lide ved at være i naturen på en spejderlejr? 
- Opdagede du nogle spændende ting i naturen under jeres “jagt”? 
- Lærte du noget om naturen mens I var på “jagt” efter genstandene?
- Hvad kan du bidrage med til at gøre en lejr i friluftslivet sjov og mindeværdig for alle? 
- Kan du bruge det, du lærer om naturen i andre sammenhænge i dit liv? 


[Tilbage til logo-konkurrence siden.]({{site.baseurl}}/logo-konkurrence)

