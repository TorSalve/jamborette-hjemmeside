---
layout: page
title: Naturmaterialer og farver
permalink: "/logo-konkurrence/naturmaterialer/"
comments: false
---

Ud fra forskellige jorder og plantedele kan man nemt selv lave adskillige farver til at male med. Indtil for nogle få årtier siden har det faktisk været meget normalt at man brugte naturmateriale både til at male billeder, men også til at farve textiler og mange andre ting. 
I kan prøve at lave et udkast til Jamborette 2024's logo ved hjælp af naturfarver i selv har produceret. Og det er slet ikke så svært, som du måske tror. 

Grundlæggende skelner man mellem farver lavet af jordmateriale og plantedele. 

# Farver af jordmaterialer
For at lave farver af jordmaterialer behøver I kun små mængder af forskellige jordarter, ler eller byggesten. I kan bruge det, I finder i naturen. Nogle gange er det nok bare at finde jord fra forskellige steder. For eksempel er jorden under grantræer ofte mørkere end jorden under løvtræer.

Her er en simpel måde at lave farver på:

1. Find forskellige typer jord og saml dem hver for sig i små beholdere. 
1. Lad jorden tørre, hvis den ikke allerede er tør.
1. Fjern planterester, større sten og andre ting der er i sandet. Brug eventuel et fin si til hjælp
1. Tilsæt lidt planteolie og rør godt rundt, indtil det bliver til en glat og flydende farve. 

Bemærk: Hvis I ønsker en mere intens farve, kan I nemt bruge plantesaft som en ekstra ingrediens.

# Farver af Plantedele
For at lave farver af planter kan I enten bruge saften direkte fra friskplukkede planter, eller opvarme dem med vand. Vær opmærksom på, at nogle planter har meget stærke farver, der kun svært kan fjernes fra tøj eller hud, så det er en god idé at bruge handsker.
Saft fra bær og grøntsager er særlig intens, men også frisk klippet græs, forskellige blade og krydderier kan bruges til at lave naturfarver.

Her er nogle eksempler på farver og hvilke plantedele, der kan bruges til at lave dem:

- Gul: Rabarberrødder, mælkebøtteblomster, birkeblade, kamille, gulerødder. karry pulver eller gurkemeje
- Lys Brun: Løgskaller
- Rød: Rødbede, Peberrod, rosenblade, hyben
- Blå/violet: Rødkålsblade, Blåbær, brombær, hyldebær
- Sandfarve: birkebark
- Mørkebrun til sort: Sort te, Stærk kaffe, kakaopulver
- Grøn: Himbærblade, brombærblade, brændeneller, persille, Spinat
- Andre farver: Lad spejderne selv prøve sig frem til om der kan laves andre farver med andre naturmaterialer.

Fremgangsmåden for at lave plantefarver variere lidt afhængigt af hvilken type plante i bruger:

**Bær:** Hvis I bruger bær, kan I presse dem gennem en si eller et stykke stof med det samme. Den resulterende saft kan bruges som farve.
 
**Friskplukkede plantedele:** Bruger i friskplukkede plantedele, der ikke er bær, skal I vaske dem og og skære dem i mindre stykker. hvis det er grøntsager, kan det være en god idé at rive dem. Tilsæt så en smule vand og rør godt rundt. Brug en ske til at samle vandet op og presse det ud af massen. Denne væske kan bruges som farve.

**Tørrede plantedele og pulver:** Hvis I bruger tørrede plantedele eller pulver, skal I tilføje en smule vand og varme det op, mens I rører i det i 5-10 minutter. Prøv jer frem til hvor meget vand I skal bruge. Når væsken er kølet af, kan I presse den gennem en si eller et stykke stof. Afhængigt af konsistensen kan det være en god idé at tilsætte lidt mel, lim eller kridt for at give farven en tykkere konsistens. I kan også tilføje lidt glycerin for at holde farverne våde i længere tid, eller olie, hvis farven skal være mere intens.

Kilde: <http://www.kindermeilen.de/122.html>


[Tilbage til logo-konkurrence siden.]({{site.baseurl}}/logo-konkurrence)