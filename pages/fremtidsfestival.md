---
layout: page
title: Fremtidsfestival
permalink: "/fremtidsfestival/"
comments: false
---

Torsdag er øremærket til en helt særlig event - en FREMTIDSFESTIVAL. I fællesskab skal vi spejdere udvikle et sæt færdigheder til at gå fremtiden i møde. 

Torsdag bliver en helt særlig dag på Tydal Jamborette 2024 – det er nemlig øremærket til FREMTIDSFESTIVAL! I fællesskab vil vi udstyre lejrens børn og unge med færdigheder, der vil hjælpe dem med at møde fremtiden. Kreativitet, kommunikation, bæredygtig mad, problemløsning og teamwork er temaerne, der danner grundlag for dagens program.

Det bliver en dag fyldt med sjove og lærerige aktiviteter, hvor spejderne kan udfolde deres kreativitet, forbedre kommunikationsevner, dykke ned i bæredygtig madlavning, løse problemer og styrke samarbejdet i lejrens fællesskab. Så glæd jer til en dag, der forbereder spejderne på en spændende fremtid!

Det nærmere program og mere information bliver meld ud tættere på lejren.

# Foropgave

Alle grupper får til opgave at forberede en aktivitet på cirka 10-15 minutter, der kan rumme mindst 10 spejdere ad gangen. Hver gruppe bliver tildelt et specifikt tema, som deres aktivitet skal bygge på. Forud for dagen skal I skrive til [info@jamborette.de](mailto:info@jamborette.de) senest en måned før lejren, hvis jeres aktivitet kræver særlige materialer, print eller madvarer.

Temaerne er kreativitet, kommunikation, bæredygtig mad, problemløsning og teamwork. Grupperne får tildelt et emne efter den endelige tilmelding.

# Få jeres forældre og familie på besøg

Torsdag, d. 25. juli 2024 er den officielle besøgsdag -- vi melder mere ud når vi nærmer os. Hold øje med siden ['Hvad er Tydal Jamborette 2024?'](/hvis-du-er/forælder/) for mere information.