---
layout: page
title: Tag med til årets spejderoplevelse!
permalink: "hvis-du-er/spejder/"
comments: false
---

- Synes du, at tanken om tusindvis af spejdere, der står sammen og synger fællessang er nice?
- Synes du, det er sjovt at møde jævnaldrende fra andre lande med samme interesser som dig?
- Synes du, det er fedt at blive udfordret? Og at overvinde dig selv ved at gøre ting du ikke troede du kunne?

Kan du sige ja til de ovenstående spørgsmål, så er Tydal Jamborette 2024 helt sikkert noget for dig! For med spejdere fra Sydslesvig, Danmark og hele verden bliver det nemlig den vildeste Jamborette nogensinde.

# Dét sker på lejren

Du kan læse mere om aktiviter, hike, lejravisen og meget andet der skal ske på lejren [her](/program/).

## Fremtidsfestival

Torsdag, d. 25. juli 2024, er øremærket til en helt særlig event - en FREMTIDSFESTIVAL. I fællesskab skal vi give lejrens børn og unge et sæt færdigheder til at gå fremtiden i møde. Temaerne: kreativitet, kommunikation, bæredygtig mad, problemløsning og teamwork danner udgangspunkt for dagens program. Læs mere [her](/fremtidsfestival).

# Forweekend

Tydal Jamborette 2024’s lejrledelse inviterer alle spejdere fra 12 år og opefter den 26.-28. April 2024 i Jamborettens tegn. Ligemeget om du er mere til det kreative, et es i håndværk, har grønne fingre, elsker at lave mad eller står for lejrbålsunderholdning, så vil der være noget til alle denne weekend.

Sammen skal vi sætte de første store spadestik til sommerens store lejr, Tydal Jamborette 2024, synge gamle og måske nye lejrsange og gøre os klar til lejren.

Program og tilmelding finder du [her](/forweekend/).