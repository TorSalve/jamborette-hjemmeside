---
layout: page
title: Hvad er Tydal Jamborette 2024?
permalink: "hvis-du-er/forælder/"
comments: false
---

Velkommen til Tydal Jamborette 2024 – Dansk Spejderkorps Sydslesvigs (DSS) korpslejr, der samler spejdere i alle aldre fra nær og fjern! For 14. gang afholder vi den internationale 'Tydal Jamborette' på Spejdergården Tydal, og i år finder lejren sted fra den 20.-27. juli 2024.

DSS er det eneste danske spejderkorps uden for Danmark. Vi er et hyggeligt lille korps, der holder til syd for grænsen i Tyskland og ofte taler med lidt accent. Vi holder til på vores smukke Spejdergård Tydal, et kæmpe naturområde til spejderbrug.

På Tydal Jamborette 2024 er der unik mulighed for børn og unge til at udforske naturen, opbygge livslange venskaber og udvikle praktiske færdigheder. Vi vil inspirere og udfordre spejdernes fantasi, skabe minder for livet og fremme værdier som fællesskab, bæredygtighed og friluftsliv. Derfor vil der være en masse aktiviteter der omhandler disse emner.

På lejren vil spejderne blandt andet tage på en vandretur et sted i Sydslesvig, besøge en vikingelandsby, og helt modsat blive dygtiggjordt til fremtiden. Vi glæder os super meget til at byde velkommen til alle de spejdere der kommer på besøg.

Læs mere om DSS på [spejder.de](https://spejder.de/), om lejrens vision [her](/vision) og om Tydal på [tydal.de](https://tydal.dk/).

# Tyddelyt, Tydal Jamborette 2024s lejravis
Tyddelyt er spejdernes daglige kilde til alt, hvad der sker i lejren - fra spændende aktiviteter og udfordrende konkurrencer til hyggelige lejrbål og fællesspisning. Vores dedikerede team af spejderreportere arbejder hårdt for at bringe de seneste nyheder, inspirerende historier og sjove indslag direkte til spejderne. Hold øje med dagens udgave for tips og tricks, interviews med lejrens deltagere, og meget mere. Tyddelyt - fordi ingen eventyr er for små til at blive delt!

Du kan nu læse Tyddelyt online her: [jamborette.de/tyddelyt](/tyddelyt).

# Kom på besøg

Der vil være mulighed for at komme på besøg på lejren, helt gratis. Torsdag, d. 25. juli 2024 er den officielle besøgsdag. Vi åbner porten for besøgnede kl 13.00, efter en fælles frokost, og siger pænt farvel kl 17.00, før aftensmadstid.

Der er mulighed for at købe en kop kaffe og et stykke kage.

Du kan læse mere om at finde vej til Tydal Jamborette på [Tydals hjemmeside](https://tydal.dk/find-vej/). Der er mulighed for parkering i svinget før Tydal og på Tydal Gård.

# Send post til lejren

Du kan sende post og pakker til spejdere på lejren. Sørg dog for at sende dem afsted I god tid, især hvis pakken skal krydse grænsen til Tyskland.

*Send pakker til:*<br>
Tydal Jamborette 2024<br>
[Navn], [Gruppe]<br>
Tydal 1,<br>
D-24852 Eggebek